У статті представлений аналіз стану використання інформаційних ресурсів Російської Федерації (РФ) під час підготовки та здійснення збройної агресії проти України. Відмічається, що соціальні мережі і використання ботів, розвідка на основі аналізу відкритих джерел, застосування технологій штучного інтелекту, кібербезпека і роботизовані системи визначають основні інформаційні тренди збройного протистояння України і РФ. У статті проаналізовано напрями застосування технологій на основі систем із штучним інтелектом та Big Data для здійснення негативного інформаційного (психологічного) впливу на цільові аудиторії. Відмічається, що використання в соціальних мережах систем, побудованих на основі технологій штучного інтелекту та Big Data у поєднанні із методами, способами і прийомами інформаційного (психологічного) впливу, виводить інформаційні (психологічні) операції на якісно новий рівень. Відмічається, що державні структури РФ активно розробляють і використовують технології на основі систем із штучним інтелектом для маніпулювання цільовими аудиторіями та виявлення, оцінювання і протидії інформаційним атакам у соціальних мережах. У статті представлені основні меседжі російських медіа-ресурсів, які використовувались РФ для маніпулювання громадською думкою в Україні та країнах Заходу з 2014 року по теперішній час. Відмічається, що РФ здійснює щонайменше 10 кібератак на день і з початку повномасштабного вторгнення в Україну здійснила понад 4500 кібератак. У статті запропонована класифікація різноманітних ботів, що використовуються у соціальних мережах, відповідно до їх функціонального призначення.